# -*- mode: mandoku-view; -*-
#+TITLE: 空同集
#+DATE: 2015-08-25 00:22:20.364228
#+PROPERTY: ID KR4e0150
#+PROPERTY: BASEEDITION WYG    
#+PROPERTY: JUAN 卷三十七
<pb:KR4e0150_WYG_037-1a>¶
欽定四庫全書¶
　空同集卷三十七　　　　明　李夢陽　撰¶
　　七言絶句¶
　　　經行塞上二首¶
山作垣籬海作池彎弓百萬羽林兒桑乾化作銀河水¶
北極光芒夜夜垂¶
　　　其二¶
天設居庸百二闗祈年更隔萬重山不知誰放呼延入¶
<pb:KR4e0150_WYG_037-1b>¶
昨日楊河大戰還¶
　　　歸途覽詠古蹟并追記百泉遊事¶
太行王屋是天關吐出風雲天地間河内休誇盤谷勝¶
共城亦有石門山¶
　　　其二¶
華山中斷濁河開浪打雷門勢莫廻已剷潼關為漢壘¶
更分仙掌作秦臺¶
　　　其三¶
<pb:KR4e0150_WYG_037-2a>¶
雷首千峰錦削成蛇盤千里翠雲生即從北岳分胡去¶
便壓遼陽跨海行¶
　　　其四¶
西山西望自堪愁耐可源泉向北流不見玉臺歌舞處¶
可憐昔日帝王州¶
　　　其五¶
昔日武王東閲師龍爭虎鬬至今悲漂血化為商地水¶
白雲翻作孟津旗¶
<pb:KR4e0150_WYG_037-2b>¶
　　　其六¶
淇門不减越江頭衛女寧論越女游濮上春花如錦繡¶
桑中五月採蓮舟¶
　　　其七¶
河濟誰言不共流青春惡浪古懐州蕩摇少室三花樹¶
倒映天壇白石樓¶
　　　其八¶
裊裊丹崖倒碧松懸泉一道挂飛龍閑磨石鏡驚山鳥¶
<pb:KR4e0150_WYG_037-3a>¶
映出青天對雪峰¶
　　　望上清山¶
赤城龍虎紫雲盤白石樓臺北斗壇聞道仙床啼玉女¶
欲從何處問金丹¶
　　　其二¶
碧山新起赤霞宫玉帶真人曉御風金檢奏囘天一笑¶
九霄來往鶴如虹¶
　　　其三¶
<pb:KR4e0150_WYG_037-3b>¶
星妃雲君雲霧鬟何事塵遊棲碧山昨夜昇天朝北斗¶
珮環清響落人間¶
　　　望龜峰¶
曾會汪家賢弟兄三年獨見忽心驚順風斜日飛帆度¶
三十六峯無限情¶
　　　杜峯歌¶
杜山曾有鳯來鳴鳯舞山青海月明傳道有人向峰去¶
九天風散玉簫聲¶
<pb:KR4e0150_WYG_037-4a>¶
　　　舟次石頭口¶
窓開靣面水風㣲五月江空冷照衣此艇果如天上坐¶
茶煙化作綵雲飛¶
　　　登嘯臺¶
陽翟看山二月廻蓬池登嘯九天開晩立長風揺海色¶
東西日月照孤臺¶
　　　其二¶
萬古春城碧草還蒼臺只在白雲間竹林北望風煙動¶
<pb:KR4e0150_WYG_037-4b>¶
寂寞蘇門更見山¶
　　　其三¶
白日紅雲拂地流醉鄉吾亦歩兵遊登臺左盻黄河轉¶
綠水洪波不盡愁¶
　　　夏日閣宴¶
地曠樓雄夏日宜碧梯芳樹繞花遲清歌不用邀明月¶
一笑山河入酒巵¶
　　　春日丘翁同遊三山之陂返酌天王寺¶
<pb:KR4e0150_WYG_037-5a>¶
崔嵬艮岳他年笑寂寞三山後代思湖色春光凈滿眼¶
古城風暮幾人悲¶
　　　其二¶
一樹穠花白雪繁紛紛落地竟何言眼底風光不須恨¶
相期且醉給孤園¶
　　　太平寺¶
曾在東林思虎溪太平徒在玉淵西孰能觔力長攀陟¶
石壑長林日易低¶
<pb:KR4e0150_WYG_037-5b>¶
　　　山閣¶
憑闌橘樹渾鋪地閣背青山前對樓既來誰耐簷泉聒¶
卸却長槽莫放流¶
　　　麻姑泉¶
何泉下山城下流溪上十家九酒樓老夫縱醒欲何往¶
此處名髙十二州¶
　　　靈山¶
實欲看山霧不開幾層仙掌似蓮臺未應華岳君能比¶
<pb:KR4e0150_WYG_037-6a>¶
可詫予因望國來¶
　　　徐汊即事¶
窑頭江水义江頭捩柁抛綸雨不休瑣屑漫相誇㨗手¶
蛟龍局淺豈渠遊¶
　　　其二¶
桃花潭前雪弄姿楊栁灘頭栁不遲着心蝦蠏章江出¶
章江只解産鸕鷀¶
　　　其三¶
<pb:KR4e0150_WYG_037-6b>¶
北船阻風晴未放數舸南來却恁飛扶柁長年頻着眼¶
浪翻江义趙家圍¶
　　　其四¶
忽吟水宿淹晨暮七日窑頭行路難拚弄碧波消北雪¶
豈徐蒼鬢且南冠¶
　　　湖行¶
湖雨鷗懽交鷺鷥鳴榔漁子豢鸕鷀逢潭更見孤罾守¶
可道鄱魚無盡時¶
<pb:KR4e0150_WYG_037-7a>¶
　　　其二¶
白雪今晨亂碧波秃鶖風趕逐天鵝搶㠶額仄誰家舸¶
逆浪爭先爾謂何¶
　　　城南塘汎舟¶
短短桃花亦自春隔墻飛水太驚人㳂洄不怕漁郎入¶
小小溪塘不是津¶
　　　其二¶
野曠風驚强入舟鱗鱗浪蹙轉堪遊持杯只對䨇楊樹¶
<pb:KR4e0150_WYG_037-7b>¶
怪爾飛花汎汎流¶
　　　春暮過洪園¶
峩冠白首戀金魚甲胄紅顔水竹居墻上乆懸平冦劍¶
牀頭新置種桃書¶
　　　其二¶
出林春笋故當門榆莢楊花亂撲樽客到剪蔬聊作饌¶
近城栽栁自成村¶
　　　景帝陵¶
<pb:KR4e0150_WYG_037-8a>¶
北極朝廷終不改崩年亦在永安宫雲車一去無消息¶
古木囘巖樓閣風¶
　　　望湖亭¶
與客携壺上翠㣲千家山郭靜朝暉平沙渺渺來人逺¶
黄鳥時兼白鳥飛¶
　　　功德寺¶
憶昔霓旌下南苑江亭晩色凈年芳重門深鎻無人到¶
僧在翠㣲開竹房¶
<pb:KR4e0150_WYG_037-8b>¶
　　　翠華巖¶
曉行不厭湖上山别有天地非人間安得移家此中老¶
白雲常在水潺潺¶
　　　香山¶
二月已破三月來山下碧桃春自開半醒半醉遊三日¶
並馬今朝未擬囘¶
　　　白紵曲¶
吳中女兒白紵衣薄暮横塘蕩槳歸荷花港裏無人見¶
<pb:KR4e0150_WYG_037-9a>¶
驚起鸕鷀隊隊飛¶
　　　秋風曲¶
嫋嫋秋風生淥波菱角雞頭滿御河藻間游魚不知數¶
荷上靈龜渾未多¶
　　　端午曲二首¶
殿門朝涼虚縠垂菖蒲艾葉青離離千尺轆轤轉金井¶
氷盤薦黍鴛鴦冷¶
　　　其二¶
<pb:KR4e0150_WYG_037-9b>¶
綵繩纍纍作端午石青蜥蜴泥金虎老奴催恩拜紈扇¶
香紗籠頭半遮面¶
　　　新立金川書院祠練公父子文碑幸成¶
力修書院縁棲主碑石新成頗慰心薄劣實慚文太減¶
特書應不待如今¶
　　七言排律¶
　　　閏九月繁臺酬寄常鄧州前御史¶
昨屬傳書寛逺憶側聞為郡解憂襟他鄉病起逢秋色¶
<pb:KR4e0150_WYG_037-10a>¶
故國花香見客心三徑園莊常閴寂百年臺榭獨登臨¶
天晴水散荆襄急雲合山包汝鄧深州縣黄堂非爾軰¶
朝廷驄馬要人欽也知皂葢熊羆軾不换烏臺獬豸簮¶
盡道白公如白玉終然黄霸錫黄金徴卿拜相他年事¶
野老扶犂望傅霖¶
　　　酬何子冬日懐西峰見寄¶
梁城積滯心煩婪遥憶西峰懐漢南絶頂營居只自住¶
縁崕捫葛與誰參北岡雪風虚多阻南澗湍囘今有潭¶
<pb:KR4e0150_WYG_037-10b>¶
更極扶桑長影接已偏弱水碧波涵猿啼虎嘯雖頗聒¶
窈曲叢篁非可探轉盻紅輪忽西沒勸君福地且投簮¶
　　　道逢羆豹鷹狗進貢十韻¶
赤豹黄羆貢上方虞羅致爾自何鄉㣲軀亦被雕籠縛¶
逺視猶聞寳絡香顯晦山林齊感激喧呼道路有輝光¶
名鷹側目思翻掣細犬搔毛欲奮揚隨侍近收擎鶻校¶
上林新起戲盧坊攫兎定䝉天一笑磔狐應使地難藏¶
貢官馳馬塵埋面驛吏遭箠淚滿眶南海亦曽收翡翠¶
<pb:KR4e0150_WYG_037-11a>¶
西戎先已効羚羊白狼也産從遐域白雉猶勞獻越裳¶
聖德從來及禽獸欲将恩渥示要荒¶
　　　送胡主事犒廣西軍便道耒陽迎母二十韻¶
七年重泛楚江舲五兩飄颻過洞庭諭蜀長卿元建節¶
平佗陸賈亦談經地從湘口分吳徼邑在衡陽對軫星¶
此去先過杜陵院與誰同上合江亭炎花瘴草供行目¶
猺唱夷歌引客聽鼯䑕晝啼諸峒黑野猩晴語亂峰青¶
蠻荆本自勤周旅南越終當繫漢庭茘浦技窮甘釡盎¶
<pb:KR4e0150_WYG_037-11b>¶
梧川兵接詫雷霆威餘虎豹藜難采血蹂鯨鯢水尚腥¶
俄喜御書頒内帑極知恩澤到重溟兎臨烏照誰非土¶
隂慘陽舒各有靈巢屋羽毛春拍拍洗天風雨晝㝠㝠¶
花明幕府頻張宴路出磨崖早續銘馬援還朝銷薏苡¶
馮驩傲世倚青萍蒼蒼百粤悲南狩渺渺三湘弔獨醒¶
夢渚鴈囘書不滯武陵雲起思俱停悲傷蕙草追金勒¶
㸃綴桃花惜玉瓶若道朱絃無絶響詎應黄髮有遺刑¶
司徒邦計遥憐汝粉署爐香不可扃綵服便須隨綵鷁¶
<pb:KR4e0150_WYG_037-12a>¶
白頭同離白蘋汀¶
　　　七夕邊馬二憲使許過繁臺别業不成輒用七¶
　　　　字句述我志懐二十韻¶
懶遊因病困䝉茸不獨炎天萬事慵七夕邀行齊踴躍¶
兩人羈絆阻迎逢大河平地濤長湧喬岳清秋霧不封¶
次第榮途俱獬豸迂疎故國且芙蓉壯夫激烈悲遲暮¶
執友團圞喜去冬乆避鳶肩優諌諍亟推經笥貫中庸¶
繁臺禹廟梁王榭古寺殘碑宋代松吾企杜髙名不及¶
<pb:KR4e0150_WYG_037-12b>¶
汝追枚馬涕何從虚疑豪俠輕朱亥實被文章誤蔡邕¶
憤起鐡椎心枉費曲終焦尾意還濃不爭期約慚牛女¶
恐使流傳笑駏蛩末俗但知張市虎異時誰切辨衣蜂¶
云吁世路聊三徑敢説天門尚九重寵豈盡軒衛國鶴¶
畫宜偏駭葉公龍莵園卜築隣猿島茅屋昏晨接梵鐘¶
修竹鴈池雖慘慘水花雲葉固溶溶悔将朱紱抛漁艇¶
誓住丹丘學老農為底囘驄孤蟋蟀徒思臨沼共鰅鱅¶
踟蹰莫畏風沙眯弔唁應愁輦路衝許過只須圖酩酊¶
<pb:KR4e0150_WYG_037-13a>¶
有談母遽及徽宗¶
　　　五日蔡河廢津汎集¶
當年錦纜帝王州此日荒津競渡遊賔客未銷梁苑氣¶
江山聊寫汨羅愁流金赤日偏輸浪似葢輕雲故翼舟¶
漁聽歌鐘沈復躍燕窺舞袖去還留調氷雪藕佳人並¶
斷艾分莆上客酬出溜只疑天上轉泝洄真在鏡中浮¶
隂隂暝色鳧鷖㟁嫋嫋風香杜若洲醉裏驚聞催住槳¶
别船追進夕筵羞¶
<pb:KR4e0150_WYG_037-13b>¶
　　雜言¶
　　　漫興六首¶
北叟臨門種棘南翁過路鉤衣楚楚纎鱗水躍英英鷙¶
翮雲飛¶
　　　其二¶
鸚鵡窺籠百遍獼猴上樹千廻紫燕銜泥入室黄麋齧¶
草登臺¶
　　　其三¶
<pb:KR4e0150_WYG_037-14a>¶
西海崑丘閬苑仙人王子安期春至蟠桃艷艷秋來弱¶
水瀰瀰¶
　　　其四¶
黄帝清遊化國虞皇穆拱𤣥宫殷主爰消雊雉文王載¶
夢非熊¶
　　　其五¶
種豆南山一頃朝來豐草離離豈若藍田種玉何如商¶
嶺餐芝¶
<pb:KR4e0150_WYG_037-14b>¶
　　　其六¶
圃口翻翻瓠葉門前潏潏流湍鳧鷺輕輕不下鵷鴻冉¶
冉髙摶¶
　　　月夜泛湖二首¶
水天上下一色棹鳴波月同翻漁舟欵乃何䖏旁山杳¶
㝠吐吞¶
　　　其二¶
月鷺驚飛不見遥看片帆影來雙槳如飛蕩去一道流¶
<pb:KR4e0150_WYG_037-15a>¶
光鏡開¶
　　　明山草亭¶
舊業門前五栁綠橘黄柑數畆煙霞不負閒身社稷空¶
餘白首看月天柱峰頭採藥洞庭湖口扁舟薄暮歸來¶
疑是滄波釣叟¶
　　　南康除夕¶
夕陽山色湖波將春夜寂風和何事隣姬獨哭誰家金¶
鼓時過客舍蕭蕭酒燭歸人杳杳闗河覽鏡顔容尚在¶
<pb:KR4e0150_WYG_037-15b>¶
方言兒女能歌¶
　　　三五七言二首¶
天秋暮月如素金窓隔煙紗花檻流螢度良人逺戍玉¶
門西誰念空閨玉箸啼¶
　　　其二¶
望雲海陟髙京秋風令百物天地何㝠㝠黄河岸頭能¶
覆車何况羊膓詰曲行¶
　　　四六八言二首¶
<pb:KR4e0150_WYG_037-16a>¶
玉堦風發蕙花時歇莎雞夜鳴衰草捲簾獨望秋月黄¶
雲没萬里之關山使妾空老而凋紅顔¶
　　　其二¶
明月在隅蟪蛄夜鳴仰觀天上列星三三五五成行憭¶
慄悽兮不可以寐嗟哉四時之氣靡常¶
　¶
　¶
　¶
<pb:KR4e0150_WYG_037-16b>¶
　¶
　¶
　¶
　¶
　¶
　¶
　¶
　空同集卷三十七¶
