# -*- mode: mandoku-view; -*-
#+TITLE: 空同集
#+DATE: 2015-08-25 00:22:20.173972
#+PROPERTY: ID KR4e0150
#+PROPERTY: BASEEDITION WYG    
#+PROPERTY: JUAN 卷二十七
<pb:KR4e0150_WYG_027-1a>¶
欽定四庫全書¶
　空同集巻二十七　　　　明　李夢陽　撰¶
　　五言律¶
　　　月夜繁臺㑹兩監察¶
路葉風交落臺驄晩並行時寒物色換意逺世縁輕異¶
國同觴地危樓片月情暝烟凭檻裏汴水凍猶聲¶
　　　其二¶
萬里危樓夜中天朗月時快心真託酒凝望轉停巵野¶
<pb:KR4e0150_WYG_027-1b>¶
色霜元迥林光燭並移依依簷畔鵲先占獨栖枝¶
　　　送李生還郡¶
宦美庭闈隔情深郡檄催臘江舟自穩暮日首頻囘洞¶
橘黄金摘呉魚白雪來汝親知更樂願展治邦才¶
　　　其二¶
伯道呉門水梁公冀北雲依親嵗聿暮趨郡袂還分臘¶
動蘇臺色春囘震澤薰重過應未逺良吏漢廷聞¶
　　　甥嘉北來出其謁逢干廟之作予為和之嘉時¶
<pb:KR4e0150_WYG_027-2a>¶
　　　　謫茂州判¶
汝謁雙忠廟徘徊幾度吟暴雲連海白積水帶城隂自¶
抆看碑淚誰知駐馬心未須悲逺竄不死是恩深¶
　　　送甥嘉之茂州次玉溪侍御韻三首¶
已詫齊東謫能堪蜀道行自甘窮塞竄爭奈倚閭情劒¶
閣雲中棧蓬婆雪外城大江秋見底待爾濯長纓¶
　　　其二¶
蜀道元非易人言此更難虎風生萬壑蛇徑動千盤北¶
<pb:KR4e0150_WYG_027-2b>¶
望常思闕西來不為官無言𦍑性異汝當郡民看¶
　　　其三¶
雪山天地外經夏雪難消氣冷三城戍光通萬里橋誰¶
言州不好汝去路寧遥縱使胡笳夜猶能夢入朝¶
　　　郊園遲王豸使不至¶
豈少銀鞍馬衝泥許故游清風㣲進草晴日澹生秋掃¶
徑童將倦看籠鶴未收異時高李㑹佳跡至今留¶
　　　王豸使至復有此賦¶
<pb:KR4e0150_WYG_027-3a>¶
晴游翻幸雨午出更便風柳重陶濳宅花霑御史驄達¶
人元野性濁酒本村翁酌罷桑麻晩歸燈一徑紅¶
　　　王豸使既返東月皎升乃與李曹二子徑觴吹¶
　　　　臺之巔口占柬王子¶
王歸不待月二子共登臺天地劃然皎山河相盪廻蟲¶
鳴崖底葉鴈影掌中杯為問山隂客還能棹雪來¶
　　　秋日吕公西園同玉溪侍御二首¶
圃勝城能曲臺高野更秋席陪驄馬出情為碧雲留移¶
<pb:KR4e0150_WYG_027-3b>¶
坐鋪林葉添樽面水流潛思歌舞地指㸃問王州¶
　　　其二¶
入院看垂柿臨畦羡引泉寒荽自滿地疎樹不妨天野¶
老疑旌旆林烏下酒筵無云但游衍公意在桑田¶
　　　西園酒半會玉溪侍御𤓰代報至再賦二首¶
北使還朝近西城返照深霜情留果實晩意付花心風¶
助林皋爽雲横海嶽隂兹游如在念應有寄南音¶
　　　其二¶
<pb:KR4e0150_WYG_027-4a>¶
勝地留賔切離筵散酒遲網魚生躍案摘棗脆連枝草¶
夕鳴蛩動天秋過鴈知河橋明日事願盡掌中巵¶
　　　見和君病起鬚白輒有所贈亦咎其酒過¶
詫汝鬚添白將無病苦形眼前真過隙身外是浮萍客¶
到留碁局兒呼檢藥經昔人曽頌酒吾意不如醒¶
　　　和鄭生行經鳯陽¶
浩蕩興龍地盤旋踞虎形海吞淮水白天揷楚峯青帝¶
宅精靈聚陵宫虎豹扄萬年禋祭禮有道賴朝廷¶
<pb:KR4e0150_WYG_027-4b>¶
　　　初冬見雪和鮑生¶
宻雲初布暝疎雨忽成花氣淺氷從薄寒輕白自斜敝¶
裘誰念汝孤棹獨思家江上𡨕𡨕鴈春風遲去槎¶
　　　鄭生至自㤗山¶
昨汝登東嶽何峯是絶峯有無丈人石幾許大夫松海¶
日低波鳥巗雷起窟龍誰言天下小化外亦王封¶
　　　其二¶
俯首無齊魯東瞻海似杯斗然一峯上不信萬山開日¶
<pb:KR4e0150_WYG_027-5a>¶
抱扶桑躍天横碣石來君看秦始後仍有漢皇臺¶
　　　寄鮑崇儒¶
去日猶零雪庭葵遽復花新詩誰和汝久客自成家水¶
國乾侵夏田風莽帶沙長淮日易暮珍重早棲鴉¶
　　　送趙訓學滿歸¶
六旬千里客九載一氊歸路逺琴書重官貧妻子饑塞¶
雲迎老鬢河色戀征衣㑹有秋行伴關山新鴈飛¶
　　　其二¶
<pb:KR4e0150_WYG_027-5b>¶
宋代陳無已唐時鄭廣文道髙官獨冷名美世同聞汝¶
挈一氊去予憐雙袂分潸潸白首淚長向渭西雲¶
　　　秋過内弟漫賦二首¶
赫赫乘龍地蕭蕭羅雀門桑麻猶世業書史但兒孫數¶
過看顔帖今來為菊樽顯親君太晩願化北溟鯤¶
　　　其二¶
主賔俱不飲相對坐同深幸有黄花興無論白髪心游¶
蟲紛落日高葉下疎林靜裏聞鴻鴈疑添徃嵗音¶
<pb:KR4e0150_WYG_027-6a>¶
　　　贈陳生¶
少小期鵬運于今尚未飛蒿深仲氏宅鶉結憲生衣背¶
郭元桑樹臨河只釣磯奉親知不苦饌有白魚肥¶
　　　其二¶
白屋山中相黄河水後田家無釀酒秫人索買書錢雨¶
過雲流野風來浪接天行行牛角上猶掛古人編¶
　　　七夕雪臺子過東莊¶
村落元相接園林亦互游酒天携榼就花夜對牀留忽¶
<pb:KR4e0150_WYG_027-6b>¶
爾雙星候泠然萬木秋誰期白頭日蕭灑共丹丘¶
　　　贈程生東游¶
鄒魯風猶在芒碭氣有無羈心空大澤儒行乃長途野¶
艇氷迷鴈村樓凍集烏無勞怨嵗暮隨處是江湖¶
　　　寄題高子君山别業¶
　　君山者江隂縣之北山也高子獲焉於是自稱君¶
　　山主人予聞之為作君山詩寄焉¶
一山背城起萬古號為君秀攬江心月雄吞海面雲金¶
<pb:KR4e0150_WYG_027-7a>¶
陵通地脉玉港發人文羡彼投簮客中年卧紫氛¶
　　　其二¶
季札墳邊業春申邑後山一江平展鏡兩港曲成環不¶
雨雲煙擁長春草木斑隠君梯萬丈倘許世人攀¶
　　　立春柬鄭生問其愁病¶
天涯春又至游子近如何病久詩難減鄉遥夢易多藥¶
苗春尚雪舟楫海初波舊業方山下東風徧緑莎¶
　　　送劉尹赴徴¶
<pb:KR4e0150_WYG_027-7b>¶
戀别當炎暑淹留到夕暉徴書昨日下循吏古人稀風¶
樹凉移席庭萱晩就衣明朝五雲裏爭看兩鳬飛¶
　　　冬日寺集觀趙帥射¶
萬里横霜氣長風快順毛將軍隻弩發疊中兩鴻號取¶
石敲新火開鮮弄寳刀囘頭問僧者何處得醇醪¶
　　　丁亥寒食柬養素¶
細雨穠花候高齋獨坐辰春風無病物清世有閒人樹¶
濕鶯穿穏泥香燕下頻遥思養素者何處卧松筠¶
<pb:KR4e0150_WYG_027-8a>¶
　　　喜程生自呉中囘致五嶽黄山人音問¶
爛熳梁園樹江舟爾恰廻苑桃惟舊列墻柳半新栽枝¶
為來人嫋花迎笑口開呉門春更好幾上虎丘臺¶
　　　其二¶
黄子吾真畏程生爾更竒江城傾葢日渭北暮雲時寳¶
劒神終合𡨕鴻性不移忽思千里駕慚愧昔人為¶
　　　伏日載酒尋高司封讀書處¶
鄭門古城曲小築成幽園為厭朝簪擾兼辭人境喧矮¶
<pb:KR4e0150_WYG_027-8b>¶
堂交雜樹炎日駐游軒黙黙林中意相看對一尊¶
　　　其二¶
養寂為園卧尋幽當暑過林深得日薄地靜覺蟬多舊¶
業元秔稻新亭復薜蘿誰憐朱紱客遽戀白雲窩¶
　　　懷五嶽山人黄勉之¶
呉下元多士黄生更妙才心常在五嶽名已動三台系¶
自汝南出文從西漢來各天難見汝翹首獨徘徊¶
　　　郊居柬竹溪子¶
<pb:KR4e0150_WYG_027-9a>¶
當春弄杯醆花落恨紛紛重來日復幾飛葉滿秋雲寒¶
流下鴈影古戍噪鴉群殘菊猶堪把長謡獨憶君¶
　　　聞呉郡黄山人將遊五嶽寄贈¶
昨報三呉客將尋五嶽遊薜蘿堪製服春水正宜舟二¶
室雲中峻三花煙外浮住居吾幸邇先肯到嵩丘¶
　　　其二¶
天柱峯頭雪蓮花嵿畔雲朗吟惟李白獨徃更黄君婚¶
嫁今應畢藜鞵有幸分共躋恒岱徧歸著五遊文¶
<pb:KR4e0150_WYG_027-9b>¶
　　　東莊冬夜别程生自邑¶
萬里孤村夜疎燈對語心風枝時響牖寒月故明林秦¶
隴新遊壯江湖舊恨侵側知南槖重為有華山吟¶
　　　己丑八月京口逢五嶽山人¶
夜雨清池館晨光散石林一舟相過日千里獨來心樹¶
擁江聲斷潮生山氣隂異時懷舊意應比未逢深¶
　　　京口楊相國園贈五嶽山人¶
逺客乘秋至名園水竹分林寒翻易雨池靜合偏雲卧¶
<pb:KR4e0150_WYG_027-10a>¶
疴思知己逢君愜素聞蕭蕭緑雲裏誰解有論文¶
　　　經長陵詣黄花鎮¶
沙嶺群峯㑹黄花一徑穿臨崖防馬駭枯木有蛇懸鎻¶
鑰關門壯星辰陵闕連舊驅邊馬至得失豈皇天¶
　　　白洋城¶
京西太行崦孤壘白洋間己巳曽通敵居庸並立關水¶
合桑乾去峯連塞上山聖君敷逺德秋日戰旗閒¶
　　　至黄花¶
<pb:KR4e0150_WYG_027-10b>¶
黄花城壓岑山合晝多隂坐見五陵霧來為九月霖泥¶
生劒㦸澁寒重鼓鼙沈寂寞松林外那傳孤鴈音¶
　　　銀山寺¶
銀山倚鐵壁天外削三峰不見林中寺來聞午後鐘僧¶
徒住石屋雷雨拔門松西望諸陵接雲成五色龍¶
　　　出塞¶
峰起黄河限秦亡紫塞存磧沙浮落日塞霧宿疎墩哨¶
馬三邊動燒荒千里昏將軍拜金印白骨不曽論¶
<pb:KR4e0150_WYG_027-11a>¶
　　　其二¶
磧日淡無暉風沙驚自飛望煙尋戍壘聞鴈忽沾衣大¶
將搜河套遊兵出武威賀蘭山下戰昨日幾人歸¶
　　　環縣道中¶
西人習鞍馬而我憚孤征水抱琵琶寨山銜木鉢城褁¶
瘡新罷戰挿羽又徴兵不到窮邊處那知逺戍情¶
　　　寺¶
不覩空王宇誰興浩刼心散花疑白象布地果黄金水¶
<pb:KR4e0150_WYG_027-11b>¶
霧飛梁灑夕陽廻殿隂獨嗤簪紱客遊賞託雲林¶
　　　繁臺春望¶
野曠孤煙靜高臺獨望時地殘隨氏苑天濶禹王祠晩¶
日雲爭白隂崖花自遲目斷南來鴈蕭然故國思¶
　　　繁臺别業¶
地亦因臺峻天能縱屋高宋朝四帝國禹廟九河濤上¶
下見陵墓風煙含野蒿昔人聞醉此簡懶愧吾豪¶
　　　高逺亭¶
<pb:KR4e0150_WYG_027-12a>¶
虚亭葢樹杪四顧果平蕪嵩嶽杯前出濁河牕外紆寺¶
杉時送響塔鸛毎來呼一約朋知飲歸車醉毎扶¶
　　　詣别業¶
跼蹐豈吾事郊遊惟獨行風回疑引騎雪落故連城塔¶
樹凝先白臺雲曵未平感時侵嵗晩白髪暗心驚¶
　　　中湖寺¶
龍象何年地千巖一澗廻我來尋石鏡隔竹望香臺樹¶
繞啼猿入人從鳥道來坐飱霞氣晩只擬是天台¶
<pb:KR4e0150_WYG_027-12b>¶
　　　其二¶
陟嶮扣巖扉一鐘鳴翠微丹崕森竹樹雪壁映花飛屋¶
隙鳴泉瀉山昏麋鹿歸松風高壑起雲卧欲沾衣¶
　　　南湖¶
中湖果竒絶逾嶺復南湖石磴廻相倚巖泉有乍無開¶
牕衆壑積當殿一峰孤更覽千林竹因懷長嘯徒¶
　　　北湖畏雨不至¶
亂山上雲氣孤客發西岑徒瞻北湖寺其如東路心嶺¶
<pb:KR4e0150_WYG_027-13a>¶
猿愁暝雨巖鳥下空隂囘首太行麓蕭蕭松橡林¶
　　　下南湖¶
湖僧騎牝馬相送石門峯欹仄亂石路日暝漁樵逢蒼¶
茫翠微裏風落青山鐘羡爾巖居者終期塵外蹤¶
　　　曉行雲夢澤¶
曉行雲夢澤雲起失湖村歴歴横江雨𡨕𡨕逺岫昏黿¶
鼉當馬吼鷗鷺背人翻欲擬浮湘作吾生異楚魂¶
　　　劉家隔¶
<pb:KR4e0150_WYG_027-13b>¶
匹馬淮山盡孤舟漸楚歌逺商呉蜀雜新雨漢江波驕¶
燕斜斜下輕鷗片片過整帆遲明發天色定如何¶
　　　浮漢¶
杳杳向前城揚船浮漢行水聞天上轉色出雨中明已¶
近鳴鵙月長看龍霧生陳詩歎秣馬風浪獨含情¶
　　　浮江¶
浮江晴放舸挂席曉須風日倒明波底天平落鏡中開¶
牕問赤壁捩柁失呉宫萬古滔滔意潯陽更向東¶
<pb:KR4e0150_WYG_027-14a>¶
　　　九江¶
九江江九流廬嶽負江州世代催前浪圖書羡上游城¶
孤落日映虎去暮天幽夜笛隣舟送曲終無限愁¶
　　　發九江¶
已發南風盛須時且復停岸沙延繫纜竹色隠囘汀行¶
待江水穏卧看廬阜青此生誰固料湖海一浮萍¶
　　　豐安莊¶
地氣南逾熱僧林晩暫栖雲開一江去日在萬山西修¶
<pb:KR4e0150_WYG_027-14b>¶
竹凉風至昏鴉古木齊凭高忽灑淚清世有征鼙¶
　　　圓通寺阻雨¶
巖扉隣虎穴淹坐靣猴江山動雲生眼風廻雨入牕漸¶
交松際響驀鬬石間瀧鈴磬煙蘿外高峰只自雙¶
　　　圓通寺阻雨聞石門磵橋斷水湧阻徃東林¶
石門雨斷橋途阻虎溪遥仄想逺公室秋蓮應盡飄愁¶
猿吟霧裏落葉重林腰更有天池望巖巖向碧霄¶
　　　五老峰¶
<pb:KR4e0150_WYG_027-15a>¶
東南濤浪吞五老古今存秀色彭湖浴諸峯廬嶽尊中¶
宵見海日南斗豁天門霜雪顔常靜雲煙解變魂¶
　　　再至洞院¶
昔别秋色苦今遊風澗清穿石竹猶活雨過泉自生禮¶
殿古門換釣臺新路平獨來誰毎見雲日此峰情¶
　　　廻流山亭¶
亭高山盡入囘首見鄱陽天地開呉楚絃歌有宋唐峰¶
雲低棟白湖日倒碑黄六月吾來此凉風不可當¶
<pb:KR4e0150_WYG_027-15b>¶
　　　折桂寺¶
折桂何朝院開基分翠峰牕明五老雪門掩半崕松泉¶
瀑飛人過香臺印虎踪千巖誰得到百里但聞鐘¶
　　　團山登望(石壁朝饒/二山名)¶
團山當縣口石壁對朝饒日靜湖波歛天低島色遥風¶
雲餘覇氣呉楚混前朝秋水年年落英雄恨不消¶
　　　芝山望¶
呉楚分何代乾坤此郡孤江從樹裏斷山入雨中無戰¶
<pb:KR4e0150_WYG_027-16a>¶
鬬名空在英雄世與徂酒酣撫長劒極目盡重湖¶
　　　芝山寺感事¶
偶到芝山寺遥傷薦福碑霜雪十月動秋戰萬家悲凉¶
入丹楓墮崕高黄葛垂洪鈞融萬物黔首獨旌旗¶
　　　龜峰¶
立壁有天地浮雲無古今仲冬諸客到落日亂峰隂峭¶
峽通人過危巖把酒唫竒多看不徹昏黑更登臨¶
　　　泊安仁¶
<pb:KR4e0150_WYG_027-16b>¶
官舟商泊同城近月濛濛戍鼓夜長擊漁燈時自紅烏¶
鵲枝難穏豺狼穴易空向來論大樹心切古人風¶
　　　鉛山¶
山水交閩越東南古縣聞一峰晴冒雪兩水晝蒸雲石¶
井鵝湖倚車盤鳥道分儒官荆棘裏寒葉痛紛紛¶
　　　市㲼夜泊¶
此夜章江月無端照獨舟人生真梗泛嵗暮且帆遊臘¶
逼寒燈熖波吞霽雪流坐吟風鴈起漁笛滿前洲¶
<pb:KR4e0150_WYG_027-17a>¶
　　　豐城夜泊¶
夏至北風至晩晴凉意増江船逼新月沙色亂疎燈暗¶
漿故相撥浮陽還自蒸倚檣看劒氣仍見斗閒曽¶
　　　舟徃臨江即事¶
直㟁含風細中江放舸安地隨帆席轉風進晩潮殘霞¶
樹迎牕過晴山巻幔看遥驚雙浴鷺色舉向雲端¶
　　　雨泊豐城¶
古岸花層濕隂江鷗半飛波廻撼船重雨側入簾㣲潭¶
<pb:KR4e0150_WYG_027-17b>¶
愛金華湧亭傷寳氣稀二年三歴此膓斷北舟歸¶
　　　夜行旴江¶
燈火遵山閃旌旗折路頻仙壇杳不見片月故須親土¶
俗漸異楚人言多雜閩豈無嚚不足訟簡愛吾民¶
　　　赴新喻¶
露樹且烏啼孤舟晨向西蕭灘千百轉昏暮到羅溪古¶
驛屯雲宻平沙沒日低揚帆更前去月夜不須迷¶
　　　自進賢趨撫州¶
<pb:KR4e0150_WYG_027-18a>¶
炎域霜何厲寒原木欲稀肩輿隨落葉晨日上征衣路¶
勢東南轉北風鴻鴈歸東鄉新血戰巢破鳥猶飛¶
　　　雲山渡¶
渡古雲山積江明日色饒霜融水更落野靜路堪遥冠¶
葢行相望干戈氣未消傷心弄兵者汝業本漁樵¶
　　　玉峽驛夜泊¶
暑泊無風夜江船深自凉雲纎沾葛細月湧去波長古¶
峽銜孤驛名山引玉梁前途堪躍馬旦發問仙鄉¶
<pb:KR4e0150_WYG_027-18b>¶
　　　白沙驛¶
沙古幽幽白江新泯泯清水銜村作國山繞驛為城萬¶
里將南徼孤槎且暮征壯心與落日的的向波明¶
　　　澗富嶺赴安福¶
三月赴安城遥攀嶺路行前驅真避虎絶壁亦啼鶯周¶
覽物色換極高雲氣迎俯看南贑路孤舸㑹將征¶
　　　其二¶
山行忽百里歩歩山情新蘿擁千盤透花齊萬谷春寒¶
<pb:KR4e0150_WYG_027-19a>¶
暄不異地憂喜暫隨人黙誦垂堂戒私嗟名利身¶
　　　鬱孤臺¶
朔日送客返慨然登鬱孤悲歌為閩廣指顧盡江湖南¶
俗𦍑夷雜北流章貢俱兵舸尚滿眼繹繹詣饒都¶
　　　曉至鄔子驛¶
湖夜乘風過天明見驛樓數家依獨樹落月隠春洲日¶
抱越峯上江奔呉徼流姚源東水外兵甲氣還浮¶
　　　再至玉虚觀¶
<pb:KR4e0150_WYG_027-19b>¶
龍沙欣自昔久泊遂今期雨露新松大丹青舊殿移岸¶
雲通繡栱江日抱金池欲倚門東閣愁看日暮時¶
　　　仙樓¶
仙樓忽欲暝鐘鼓下江煙獨坐一燭秉當門新月懸石¶
寒壇近斗沙靜樹浮天半夜朝羣帝珊珊羽節還¶
　　　與駱子遊三山陂三首¶
庫部平生友湖山百代心追思宫闕地蕪沒水雲深連¶
馬穿蘆入羣鷗坐石吟誰能堪落日莽莽古城隂¶
<pb:KR4e0150_WYG_027-20a>¶
　　　其二¶
丘壑胸應滿乾坤眼獨真揚鞭指河洛立馬説周秦古¶
墓笙歌地前朝戰伐塵秋風颯颯起白草正愁人¶
　　　其三¶
日扇逢林却風旗改路廻悲凉元此嶽攀陟復何臺雲¶
破逺峰出天秋孤鴈來明朝異南北歸騎莫教催¶
　　　上方寺鐘樓¶
臺上一鐘鳴登臺萬里平蒹葭天正逺雲氣暮還生饑¶
<pb:KR4e0150_WYG_027-20b>¶
雀喧空澤黄蒿斷古城不堪臨眺屢况是感秋情¶
　　　其二¶
危閣秋登霽寒煙晩坐重長風欲動地落日故銜峰葦¶
颭騰雙鶩雲拖挂一龍此懷吾不淺怪爾暮鳴鐘¶
　　　金山¶
狂瀾日東倒此嶼忽中流蜃學樓臺結龍專澒洞遊光¶
涵天上下影變地沉浮解識超三象何須問十洲¶
　　　其二¶
<pb:KR4e0150_WYG_027-21a>¶
歴險仍攀閣窮髙更指臺一身銀漢上四望鏡波開吳¶
楚地形伏江淮秋氣來暮潮益滚滚風葉下崔嵬¶
　　　其三¶
寺立江心古人遊秋舸新魚龍狎不浪草木潤長春忘¶
險卑崇搆貪竒健病身無為孤柱恐焦嵨接嶙峋¶
　¶
　¶
　¶
<pb:KR4e0150_WYG_027-21b>¶
　¶
　¶
　¶
　¶
　¶
　¶
　¶
　空同集巻二十七¶
