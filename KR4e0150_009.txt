# -*- mode: mandoku-view; -*-
#+TITLE: 空同集
#+DATE: 2015-08-25 00:22:19.882481
#+PROPERTY: ID KR4e0150
#+PROPERTY: BASEEDITION WYG    
#+PROPERTY: JUAN 卷九
<pb:KR4e0150_WYG_009-1a>¶
欽定四庫全書¶
　空同集巻九　　　　　　明　李夢陽　撰¶
　　五言古¶
　　　時命篇¶
代馬不戀越荆禽豈巢燕鸜鵒渡汶水君子憂未然奈¶
何客游子率爾辭故山行獸顧丘林出雲有歸還交交¶
聲利途軒車日駢闐誰念牛下人悲歌夜中歎豪門有¶
棄襦我衣恒不完張儀懼諸侯泄栁乃閉闗貧賤豈盡¶
<pb:KR4e0150_WYG_009-1b>¶
愚時命當自安¶
　　　述憤¶
　　𢎞治乙丑年四月坐劾壽寧侯逮詔獄¶
天門鬰岧嶤虎豹守其隅畨畨九苞禽頡頏舞雲衢衘¶
書奏至尊青龍與之俱光夕絶還響徙倚空愁余¶
　　　其二¶
帝居杳何許蒼蒼隔九閽白玉為阿閣黄金為重門可¶
望不可扣仰見飛雲奔何當發炎旭下照孤葵根¶
<pb:KR4e0150_WYG_009-2a>¶
　　　其三¶
鞀響久不作烈士常苦辛魏裾已寂寞漢檻空嶙峋邈¶
焉向千載曶曶懐斯臣皇心茍識察百死寧一身¶
　　　其四¶
懸車曜囬景夕風起喬林撫兹散沉憂浩蕩開重隂迴¶
翔瞻闕門躊躇思玉音宵坐熖明燭懐古傷我心¶
　　　其五¶
大化罔不虧人生固多艱汎觀疇昔人浩然發憂歎自¶
<pb:KR4e0150_WYG_009-2b>¶
非餐霞侣伊誰駐朱顏律律南山岑拂衣㑹當還¶
　　　其六¶
孟夏草木長垂雲一何凄零雨宵始歇西山朝復隮兀¶
然坐髙舂時聞鵓鳩啼逢辰寡宿懽履運傷前迷既無¶
杯中物何以寫我悽¶
　　　其七¶
飄風自南來䬃䬃入哉懐我欲隨之翔北向三重堦守¶
閽遥望余閶闔何由排戚戚勿重陳危言多厲階¶
<pb:KR4e0150_WYG_009-3a>¶
　　　其八¶
夕雲鬱崢嶸頽陽入西丘返景漏林端明我屋上樓靜¶
久得𤣥理源澄復何求永懐鄒陽子聊以抒我憂¶
　　　其九¶
苔井肅隂森嶽廟閟以清車前當路翻紅葵夾階生羈¶
人散煩疴紆徐歩中楹時禽變好音庭柯敷夕榮詎知¶
沮洳塲曠然獲悠情¶
　　　其十¶
<pb:KR4e0150_WYG_009-3b>¶
青青廟中槐交交一䨇禽為巢育其兒結構良苦辛一¶
朝驚彈羅移棲向髙林我行適見之歎息空彌襟¶
　　　其十一¶
湫宇夕隂隂寒燈熖不長氣棲遞㣲明飄忽如清霜人¶
云網恢恢我胡寓兹房墉䑕語牀下蝙蝠穿空梁驚風¶
振南牖徂夜倐已央於邑不成寐展轉情内傷¶
　　　其十二¶
小草生枯桑芊芊競芳辰雖云殊本根寄託各有因自¶
<pb:KR4e0150_WYG_009-4a>¶
我罹幽囚忽焉經浹旬我兄千里餘渺渺長河津妻子¶
日望余蒼蒼隔西鄰所幸二三友笑言越昏晨宵鐙促¶
燕膝昵語忘苦辛患難茍相得毋論骨肉親¶
　　　其十三¶
檐月何徘徊晨風復依依載言别同居倉皇倒裳衣處¶
者各惆悵去者從此辭挽手刺刺語寄言家中知丁寧¶
故與親願勿長相思明明昊天威我乆寧在兹¶
　　　其十四¶
<pb:KR4e0150_WYG_009-4b>¶
皇矣彼上帝赫赫敷明威四序舒以慘中有𤣥妙機燭¶
龍躍天門一朝景光囬昔為霜下草今為日中葵稽首¶
沐罔極欲報難為詞¶
　　　其十五¶
明月出東方徒行反家室室人走相訊問我何由出明¶
知非夢寐欲辯仍自失喜極䨇涕零轉面各衘恤垂鐙¶
照緗巻浮埃滿朱瑟愁言卒未傾忽復見晨日¶
　　　其十六¶
<pb:KR4e0150_WYG_009-5a>¶
鳴鑣踰廣陌執簡謁彤闈道逢相識問倐如逺行歸虎¶
拜閣門下龍顔霽晨輝二后邈以迢吾皇嗣其徽從諫¶
如轉丸旁求炳先幾令聞洽四國壽與南山齊¶
　　　其十七¶
臣本草野士弱冠承恩私黽勉簪紱間低囬赧容姿直¶
湍寡囬波勁木無弱枝天運不易測物情諒如斯修塗¶
方浩浩駕言赴前期¶
　　　發京師¶
<pb:KR4e0150_WYG_009-5b>¶
　　正徳二年春二月與職方王子同放歸田里¶
驅車彰義門遥望郭西樹冠葢輝青雲車馬夾廣路威¶
風何赫奕各䝉五侯顧囬飇動地起白日倐已暮棄擲¶
委蔓草榮華若朝露良無金石交人生豈常故絺綌足¶
禦冬誰念紈與素愾彼白華篇氣結不能愬¶
　　　其二¶
蔦蘿附松柏枝葉固相因行子戀儔匹况遇同鄉親北¶
風起河梁日暮多飛塵擕手同車歸駕言西適秦道逺¶
<pb:KR4e0150_WYG_009-6a>¶
長渇饑客子懐苦辛仰瞻天漢流夜永不得晨驂馬媚¶
其曹鳴鴈各求羣明星出東方照見車下人夙興即徃¶
道登彼髙路津還顧望京邑愴焉何所陳¶
　　　離憤¶
　　正徳戊辰年五月閹瑾知劾章出我手矯㫖詔獄¶
采采河邊蘭鯉魚何盤盤念我同胞人訣絶摧心肝事¶
變在須㬰浮雲逝無端臨發路踟躇誰敢前為言原鴒¶
抗髙聲我行何時還十歩九囬頭淚下如流泉¶
<pb:KR4e0150_WYG_009-6b>¶
　　　其二¶
練練晨明月鬱鬱風中栁蒼茫遮我車識是平生友感¶
君故意勤贈我䨇瓊玖虎狼夾衡軛狐狸草間走東方¶
漸發白聊歸勿為久天威煽方處君子毖其口¶
　　　其三¶
北風號外野五月知天寒海水晝夜翻南山石爛爛丈¶
夫輕赴死婦女多憂患中言吐不易拊膺但長歎永夜¶
歩中庭北斗何闌干裂我紅羅裙為君備晨餐車動不¶
<pb:KR4e0150_WYG_009-7a>¶
可留佇立淚汍瀾願為雲中翼阻絶傷肺肝¶
　　　其四¶
驅車重行行前上西山陲白日忽已𡨕歸鳥來何遲飄¶
風吹征衣北逝方自兹行路見我行不行為嗟咨苦稱¶
途路澁君子莫何之欲訴難竟陳天命自有期¶
　　　其五¶
結髪事君子締結固不解青蠅玷白璧馨香逐時改恩¶
阻愛不周棄擲良在此紅塵何𡨕𡨕白日淪西海對面¶
<pb:KR4e0150_WYG_009-7b>¶
有訣絶何况萬餘里得寵各自媚誰為展情理訛言方¶
蝟興君子慎其始¶
　　　七哀詩¶
問客何方來四月發囬中繁霜隕百草樹木如寒冬客¶
行一何遥客顔一何憔舉目望闗山闗山鬱蕭條少壯¶
盡乘邊崖谷何寥寥戰馬不解鞍弓矢常在腰碩䑕走¶
空倉城上狐狸跳咄咄勿復陳更問北來人六月天雨¶
霜哀哉生不辰¶
<pb:KR4e0150_WYG_009-8a>¶
　　　與客問答¶
門有萬里客顔面帶風霜左右佩䨇鞬意氣何揚揚問¶
客何州士逝將之何方客亦不顧云但言開中堂手持¶
一書札口口稱故鄉長跪受書札草字八九行上言親戚¶
故下言别離傷¶
　　　其二¶
長跪牽客裾故鄉今何如客起長跪言故鄉不可居墳¶
壠既蕪没寧復識田廬鄰巷鮮故人族屬半丘墟巖巖¶
<pb:KR4e0150_WYG_009-8b>¶
髙山谷今為官路衢主人聆客言涕泗交漣如離鄉三¶
十載小女為人姑邇者日以親逺者日以踈狐狸知故¶
穴牛馬知故阹願為連理樹託根北山隅¶
　　　赴江西之命初發大梁作¶
戚戚辭故里盛陽逺行游入門揖兄嫂征馬已駕輈日¶
午登前岡浮雲逝南流零汗透衣巾僕夫行悠悠軀㣲¶
懼命重慷慨但懐愁還望故所居匹鳥鳴相求而我獨¶
何為道路常懐憂¶
<pb:KR4e0150_WYG_009-9a>¶
　　　轅駒歎¶
世徑互險夷富貴安所需昔為櫪中駿今為轅下駒白¶
日仰悲鳴青雲立踟蹰未䝉主人顧何由効馳驅朝思¶
碣石津夕睇流沙隅常恐侣凡蹇棄捐中路衢¶
　　　李廣¶
李廣昔未遇射獵誰見稱君主猶未識他人寧不輕日¶
從田間飲夜止㶚上亭醉尉前呼呵小吏亦見凌一朝¶
剖郡符飛葢赴北平凭軾覽百邑樹羽寧千城亭障不¶
<pb:KR4e0150_WYG_009-9b>¶
設燧櫪馬躍頓纓彎弓射虎歸淡淡黄雲生自從結髪¶
戰舎鏑無虛鳴威慴五單于胡人窹寐驚孰知身運乖¶
數竒竟無成壯顔逐年衰白髪忽見嬰寄言雄圖者俟¶
命莫吞聲¶
　　　豫讓¶
士有氣相感殺身酬所知伯氏既謝世族姓無孑遺噬¶
炭甘若飴漆身亮何為生既荷君遇没敢求君知仇聞¶
再三歎攬淚惠新衣玉劒四五動左右神為摧愴哉彼¶
<pb:KR4e0150_WYG_009-10a>¶
流水迄今為鳴悲行路佇歎息芝蘭繞墳基人生固有¶
畢節義誠難虧¶
　　　怨歌行¶
怨違情有悲懽聚理無欺懽怨非中則感離難重持纔¶
見春華交倐已晨露滋秋風吹羅袂團扇不復施團扇¶
與羅袂用舎各有時炎寒啓迭運超曠多逺期勿徒歎¶
捐棄恩愛倘中移¶
　　　葑菲歎¶
<pb:KR4e0150_WYG_009-10b>¶
菁菁田中葑與與疆上菲托根豈誠異敷葉為誰美采¶
掇女心歎遵路勞情理鮮莖入素手終朝不盈篚置之¶
獨長惋抆淚沾衣裏白華肇卑薄谷風啓怨誹色衰使¶
交離棄美因下體空瞻寸晷旋倐見嚴飇起徒持履霜¶
戒誰念禦冬㫖吟歎非貞喻托物聊在此¶
　　　有夢¶
濡迹古梁郊託兹洪河疆流景逝不處衆草忽已霜元¶
雲駭崇原鳴風激空桑侯予竟此夕念獨涕沾裳人欲¶
<pb:KR4e0150_WYG_009-11a>¶
天必從神交詎無方解襟即幽寐執袂奉顔光道暌未¶
終已舒體各異鄉鳴鷄在東壁薄月鑒空牀精誠諒有¶
合暫違寧詎傷¶
　　　馳景篇¶
小至方浹辰居然届寒臘澄空暮霜歛雲物恣吐納眷¶
念河闗阻悵望三川楫城隂多悲風馳景杳難接遥憶¶
鹿門駕緬軫馮驩鋏¶
　　　時序篇¶
<pb:KR4e0150_WYG_009-11b>¶
邈矣時序邁悠悠羈思懸少嵗覿飛龍振歩躡雲煙揚¶
芬凌紫霄結駟覽黄淵王綱祗以穆四海屢豐年晨趨¶
謁雲陛晩沐踏京塵流觴擁華舘藻翰飛陽春逸者眷¶
多暇壯士恥無聞徒閱芳華改何有尺寸勲日月不我待¶
倐忽星運移抱疴届兹夕憮然傷夙期元髪難乆恃毋¶
令達者嗤¶
　　　嵗晏行¶
嵗晏幽隂積寒霖夕館空浮雲起城闕浩𦕈安可窮悠¶
<pb:KR4e0150_WYG_009-12a>¶
揚横太虛囬薄蔽鴻䝉我有一叢蘭種之良亦難飄風¶
忽來吹零露苦相殘勸君留此草蕭艾不可寳¶
　　　苦熱篇¶
大運互伸縮二儀每驕蹇陽威茍不烈隂馭何能反避¶
暑躡清榭拭汗望幽巘宻緑暵豐林萋蕪萎修坂逃飲¶
豈其性對食不能飯嗟彼馳騁子晨暮各忘返執熱古¶
有經愚智詎相逺何當蘇海宇余亦遂仰偃¶
　　　其二¶
<pb:KR4e0150_WYG_009-12b>¶
伏隂㑹當升愆陽固有期墻茨覆鮮實蟪蛄夕以哀所¶
虞大火流即值凉霜催軒轅製六律大舜彈鳴絲四氣¶
為之和民生寡憂思古理日云邈季運安所師我懐良¶
已永炎曜况倭遲願言惠清飇颯然均此施¶
　　　值雪詠懐¶
索居倦晨暮沓沓傷嵗窮𤣥雲為誰屯流霏夜常風映¶
隙既&KR0444;窕穿窻亦玲瓏凌髙似有綴填卑忽若崇裒多¶
雖稱物益寡竟誰功匪無盈尊酒斟酌解我忡途路悵¶
<pb:KR4e0150_WYG_009-13a>¶
伊阻佳期杳莫同握瑾惜楚老投瑶怨國風人欲天必¶
從精感理能通鍾絃曠易絶郢調寡彌工持為知音説¶
庻以折其𠂻¶
　　　苦寒行¶
白日歛光曜北風如劒刅澤堅走鳴車氷雪峙千仞登¶
髙望四海四海水將結蛟蛇壅巢窟虎豹濳於穴巑岏¶
太行谷蒼莾隂山戎沙磧晝飛霜壘門吹烈風鳥雀墮¶
巖壁黄狐嘯空城居人掩闗卧客子無復行¶
<pb:KR4e0150_WYG_009-13b>¶
　　　行省樹下¶
中林溽雨積蕪徑暑日薄衆鳥集於樾鵷風眇焉託披¶
雲矚岑觀縹緲三阿閣踽踽懐昔賢擾擾疾棼錯夷猶¶
攀榮柯慷慨念幽壑¶
　　　卧疾¶
寒飇振䟽牖十日嵗華改王孫怨修路芳草若相待寸¶
心百慮嬰移疾屢朝晦范甑蛛網生翟門雀羅在歎息¶
中林蕙望望何能采¶
<pb:KR4e0150_WYG_009-14a>¶
　　　其二¶
眠痾感嵗晏中意長剌剌展䇿不能讀對酒寡懽懌晨¶
風激幽林堅氷滿川澤短景不可駐倐忽變昕夕飛雲¶
迅南征歸鳥厲其翼地北常苦寒窹寐想温域¶
　¶
　¶
　¶
　¶
<pb:KR4e0150_WYG_009-14b>¶
　¶
　¶
　¶
　¶
　¶
　¶
　¶
　空同集巻九¶
