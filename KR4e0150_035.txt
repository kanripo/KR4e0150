# -*- mode: mandoku-view; -*-
#+TITLE: 空同集
#+DATE: 2015-08-25 00:22:20.323161
#+PROPERTY: ID KR4e0150
#+PROPERTY: BASEEDITION WYG    
#+PROPERTY: JUAN 卷三十五
<pb:KR4e0150_WYG_035-1a>¶
欽定四庫全書¶
　空同集卷三十五　　　　明　李夢陽　撰¶
　　七言絶句¶
　　　正德元年郊祀歌¶
戈馬喧喧動萬雷黄旗繞繞拂仙臺天上再開新日月¶
南郊不改舊蓬萊¶
　　　其二¶
漢家天子自天威春祀南郊春雪圍片片瓊花飄玉路¶
<pb:KR4e0150_WYG_035-1b>¶
五雲偏逐衮龍飛¶
　　　其三¶
壇官秉笏候金鐘月出西南照雪峯不向蓬萊看五色¶
那知天子是真龍¶
　　　其四¶
中壇日月照天門上帝龍行羽衛屯煙裏桂花旋玉兎¶
火開三足抱金盆¶
　　　其五¶
<pb:KR4e0150_WYG_035-2a>¶
外壇羅列黄金榜海嶽齊開白石門直使衡山馳薊域¶
更看西海過崑崙¶
　　　其六¶
神來擊鼓復吹簧一道虹飛萬丈光閶闔清風揺玉燭¶
至尊獨立殿中央¶
　　　其七¶
帝是髙皇八葉孫隆凖龍顔稱(去/聲)至尊翠羽繽紛來衆¶
聖洋洋古樂亂雲門¶
<pb:KR4e0150_WYG_035-2b>¶
　　　其八¶
漢主登封巨跡空赭山秦帝洞庭中何如黍稷天神享¶
萬嵗高髙太極宮¶
　　　其九¶
天馬元從天上落七星裝入寳刀頭壇空月照更衣殿¶
萬錦羣中刷紫騮¶
　　　其十¶
金輿還内放人看萬戸千門震地懽繡扇徐開龍虎氣¶
<pb:KR4e0150_WYG_035-3a>¶
君身不動㤗山安¶
　　　帝京篇十首¶
古時㶚水即蘆溝今代車書似水流日間五色龍文氣¶
天上春開五鳯樓¶
　　　其二¶
漁陽北塞古風沙二月春風萬栁斜薊門轉作長安苑¶
燕桃開出武陵花¶
　　　其三¶
<pb:KR4e0150_WYG_035-3b>¶
慷慨燕雲十六州天門北極帝星頭烟塵一洗桑乾凈¶
萬載朝宗四海流¶
　　　其四¶
山作青龍左右盤扶桑西影拂桑乾日月光華朝萬國¶
天留北海作長安¶
　　　其五¶
天皇按劍據金鞍飲馬追胡翰海乾歸來並立擎天柱¶
不數劉家承露盤¶
<pb:KR4e0150_WYG_035-4a>¶
　　　其六¶
遼后粧樓換上陽春風珠箔舞垂楊半夜開城歸萬馬¶
至今迷失㡬鴛鴦¶
　　　其七¶
今朝望海海雲生五色雲中白玉城金陵巧接盤龍勢¶
南北何如漢二亰¶
　　　其八¶
塞上星飛化羽林鼓音咸作管簫音将軍把劍聞鷄舞¶
<pb:KR4e0150_WYG_035-4b>¶
玉女朱樓學鳯吟¶
　　　其九¶
聞道匃奴入漢闗皂旗千隊射鵰還君看萬古昏星月¶
洗出中華疊翠山¶
　　　其十¶
自從黄帝破蚩尤涿鹿雲黄黑帝愁盤石果然為碣石¶
幽州常作帝王州¶
　　　皇陵歌¶
<pb:KR4e0150_WYG_035-5a>¶
皇陵疊翠倚丹霄絳節飛光夜夜朝千古長風吹海月¶
萬山松栢照空寥¶
　　　傳聞駕囘有紀二首(正德年/間作)¶
正月傳聞大駕還七日已度居庸闗鐃歌擬續之回曲¶
塞外應添駐蹕山¶
　　　其二¶
白城新起望夷臺黄鉞森森耀日開萬里無塵邊塞静¶
六龍騰踏駕空囘¶
<pb:KR4e0150_WYG_035-5b>¶
　　　聖節聞駕出塞¶
千官北首望龍旂萬國車書集鳯闈八駿穆王秋色逺¶
㡬時親擁白狼歸¶
　　　其二¶
萬乘時巡萬夀臨鑾輿漠漠磧沙深悲忘殿闕呼嵩日¶
應繫單于欵塞心¶
　　　正德七年正月黄河清自清河至於栁家浦九¶
　　　　十里清五日焉¶
<pb:KR4e0150_WYG_035-6a>¶
黄河水自崑崙出萬古東流元不清今瑞定於今帝應¶
世人休擬聖人生¶
　　　嘉靖元年歌¶
元年正月又王春四海人稱拱聖人已報岐山鳴彩鳯¶
更𫝊闗内出麒麟¶
　　　其二¶
大明十帝轉神明天意分明賜太平紫葢復從嘉靖始¶
黄河先為聖人清(先是正德七年九年黄河/連清今上入繼大統之兆)¶
<pb:KR4e0150_WYG_035-6b>¶
　　　送樂清少府¶
羽騎驂驔簇晩洲彭彭簫鼓引官舟為言獨對青松樹¶
何似逢迎綠水頭¶
　　　其二¶
鴈蕩山前海色開樂清城在白雲隈紅桃碧栁津津勝¶
笑舞歡歌處處來¶
　　　贈黄州牧¶
黄州江比使君清赤壁山留萬古名黄州小兒騎竹馬¶
<pb:KR4e0150_WYG_035-7a>¶
來時相送去時迎¶
　　　送友人¶
王孫笑向碧山棲春日春蘿裊裊低予亦悠悠芳草者¶
白雲愁色草萋萋¶
　　　送周判官¶
明燈綠酒五花裘客舍新秋螢火流商君不飲真何事¶
明日出城風葉愁¶
　　　送人入蜀¶
<pb:KR4e0150_WYG_035-7b>¶
錦江風髙生夕波蘆荻蕭蕭秋鴈多問爾鄉闗何處是¶
巴人時唱下渝歌¶
　　　詠東方朔贈馬吏部¶
據地酣歌金馬門如花少女笑無言不是偷桃太無那¶
人間那謫嵗星魂¶
　　　王吏部惠太𤣥戲贈¶
吾家小子象童烏䝉恵𤣥文掌上珠笑殺街西王吏部¶
今朝猶得酒船無¶
<pb:KR4e0150_WYG_035-8a>¶
　　　月夜過訪王子¶
率爾髙陽飲博徒酣歌擊劍膽何麤金門貴客如相許¶
徑脱鸘裘付酒壚¶
　　　僕思李白落鴈之遊徐子亦有知章鑑湖之請¶
　　　　念人悲離申此短贈徐子者禎卿也¶
君擬天台度石梁我歸沙苑望咸陽予今夢寐蓮華岳¶
笑爾翻躭瀑布長¶
　　　嘲陸子二首¶
<pb:KR4e0150_WYG_035-8b>¶
　　松江陸子以予乆不造過遂䝉嘲詠然陸子往許¶
　　以小楷南征賦貺我乆亦恡焉予故得反嘲戲之¶
　　兼訊後約焉¶
甚欲來餐張翰魚只縁難換㑹稽書西家愚夫莫浪謔¶
北海先生乆索居¶
　　　其二¶
我今四海覓雲松南遊笑指匡廬峰他時倘慕金光草¶
與爾同鞭赤玉龍¶
<pb:KR4e0150_WYG_035-9a>¶
　　　晩過序公戲贈并喜徐編修縉迹訪二首¶
月滿長安啼暮鴉踏歌今夜醉誰家青蓮大士迎予笑¶
背指秋鶯度落花¶
　　　其二¶
長安大道竹林西李白尋僧花下迷舉杯恰對青天月¶
檻外驚傳碧玉蹄¶
　　　夏口夜泊别友人¶
黄鶴樓前日欲低漢陽城樹亂烏啼孤舟夜泊東遊客¶
<pb:KR4e0150_WYG_035-9b>¶
恨殺長江不向西¶
　　　寄贈珙縣何氏夫婦¶
太峨西來通蜀門瀘江北接武陵源翁姑夀比江山永¶
縣北芙蓉似子孫(夫容/山名)¶
　　　謝子饋笏答以駝布¶
交州象簡白雲光美人持贈意何長洮西駝布雖㣲細¶
被服能堪冷月霜¶
　　　送王呈貢赴縣¶
<pb:KR4e0150_WYG_035-10a>¶
二月扁舟過浙西楚雲何日度浯溪滇南小郭青山繞¶
花發流鶯一様啼¶
　　　寄錢戸部¶
春城雞啼月欲没西鴈東飛遲明發風裏楊花不定飛¶
震澤迢迢限吳越¶
　　　酬姚員外龍興見寄¶
龍興龍沙一里餘江風吹落錦䨇魚君覽浙潮須盡海¶
赤霞飛袂過匡廬¶
<pb:KR4e0150_WYG_035-10b>¶
　　　贈丁生¶
海凉秋水凈芙蓉青天倒懸五老峰眼見排風生羽翼¶
行空那辨有真龍¶
　　　别逹生¶
醉約金山看海流興飛江漢忽西遊龍沙月色年年滿¶
獨照匡廬萬仞秋¶
　　　寄别陶生¶
青雲峰下紫雲生中有花樹春鳥鳴聽鳥看雲一杯酒¶
<pb:KR4e0150_WYG_035-11a>¶
黄塵回首萬家城¶
　　　别李生¶
華也南來送我行青絲挈酒玉壺輕滕王閣下江千尺¶
一曲滄浪萬古情¶
　　　贈鮑滶兄弟¶
水學青龍左右盤玉流䨇瀉碧光寒蘭昆並占空山月¶
分掣虹霓作釣竿¶
　　　贈劉君按察雲南¶
<pb:KR4e0150_WYG_035-11b>¶
碧雞金馬古黔陽滇海秋揺日月光自此蠻中無毒熱¶
行臺六月有飛霜¶
　　　送蕭總制赴鎭¶
漢家新拜霍嫖姚司馬今年相宋朝旌旗一舉三邊静¶
鴈塞平沙演射鵰¶
　　　送修武知縣¶
青山盤谷繞桑麻赤水河陽接種花琴罷吏希簾晝捲¶
自看䨇柏哺慈鴉¶
<pb:KR4e0150_WYG_035-12a>¶
　　　贈李沔陽¶
雲夢茫茫繞一州滔滔江漢古今流問俗不須乘五馬¶
畫船簫鼓水鄉遊¶
　　　其二¶
楚人抽棘覇江湖萬載孤城剖一符從此沔陽為渤海¶
直教雲夢作蓬壺¶
　　　寄郭帥¶
匡廬彭蠡兩蒼蒼月舘花城古豫章誰信罷兵張宴地¶
<pb:KR4e0150_WYG_035-12b>¶
夜深偏醉郭汾陽¶
　　　寄謝卿¶
擲笏南還尚黑頭移家西郭興全幽春晴定上滕王閣¶
日暮江平起白鷗¶
　　　贈陳氏¶
萬龍岡上古靈家男樂耕耘女績麻客到大開萱草閣¶
春風時動紫荆花¶
　　　贈蔡帥¶
<pb:KR4e0150_WYG_035-13a>¶
時清晝卧銅牙弩客散宵披玉檢文可道將軍渾是武¶
曾將三策獻明君¶
　　　送王韜¶
王郎口談金虎文自稱師是紫陽君挂帆明月忽南去¶
影落龍江五色雲¶
　　　贈羅氏¶
羅隱北下黄金臺牡丹芍藥次第開極目長江𣺌天際¶
八閩秋盡一帆迴¶
<pb:KR4e0150_WYG_035-13b>¶
　　　送熊進士入朝¶
武帝南征並海廻九天雲䍐拂天來縹緲羣仙朝絳節¶
五雲宫闕是蓬萊¶
　　　其二¶
蒼蒼𤣥武鎮皇州天上銀河轉地流言君不是乘槎者¶
昨夜分明到斗牛¶
　　　其三¶
金馬岧嶤接鳯臺石渠髙閣倚天開仲舒早備天人䇿¶
<pb:KR4e0150_WYG_035-14a>¶
漢主臨軒問自裁¶
　　　二月望丘翁林亭¶
今日花朝好風日梁園酒新花更開走覓南鄰丘處士¶
月明騎馬醉深廻¶
　　　其二¶
南鄰處士閉柴門竹樹春風野徑昏痛飲狂歌人不識¶
客來惟欲酒盈樽¶
　　　柬鄭生¶
<pb:KR4e0150_WYG_035-14b>¶
東園紅杏日紛紛東望無煙蝶滿雲少出違期因怯馬¶
獨吟停盞為思君¶
　　　其二¶
城門春禁不行車病懼攀鞍只在家昨日東風來著意¶
庭前忽放數枝花¶
　　　雨俟屠君不至¶
暮倚髙樓因候客雨來如注復如絲試看春日洪州道¶
可是山隂夜雪時¶
<pb:KR4e0150_WYG_035-15a>¶
　　　寄顧台州¶
巾山何似峴山遊雲島長和海色幽定有兒童笑山簡¶
君今孰與鄭台州¶
　　　其二¶
怪爾分符坐赤城東南遥見海霞生梅開莫寄西來使¶
春到煩求碧玉精¶
　　　太白山人仙遊吳越稔矣日者卜居吳興而婚¶
　　　　施氏妻妹予聞之輙詩嘲焉¶
<pb:KR4e0150_WYG_035-15b>¶
范子無端出五湖西施並載有耶無詩人只合鶯鶯伴¶
施家今是大姨夫¶
　　　其二¶
見說仙人蕚綠華(蕚綠華晉昇平/中降羊權家)麻姑亦降蔡經家即¶
防獅子河中吼背癢無言爪得爬¶
　　　雲中曲送人十首¶
壯士驅車出漢闗馬頭絲絡紫金環莽莽黄雲迷代北¶
凄凄白霧滿燕山¶
<pb:KR4e0150_WYG_035-16a>¶
　　　其二¶
季冬飲馬長城窟沙礫飛揚帶白骨榆臺嶺邊聞鬼啼¶
猶是今年戰亡卒¶
　　　其三¶
黑帽徤兒黄貉裘匹馬追奔紫塞頭相逢不肯通名姓¶
但稱家住古雲州¶
　　　其四¶
城上黄旗張暮天元戎宅内鼓闐闐底是鄰悲并巷哭¶
<pb:KR4e0150_WYG_035-16b>¶
雲州明日是新年¶
　　　其五¶
紫水東來入黑河紇干山下雪花多小兒攔街吹&KR1227;篥¶
婦人能唱海西歌¶
　　　其六¶
白登山寒低朔雲野馬黄羊各一群冒頓曾圍漢天子¶
胡兒惟説李將軍¶
　　　其七¶
<pb:KR4e0150_WYG_035-17a>¶
自從冦逼鴈門闗漢家四野多空壘行子遥遥看獨戍¶
桑乾水氷暮沙起¶
　　　其八¶
黄毛愛子出打圍昏宿李陵古臺下忽傳風火入邊城¶
城中將軍夜秣馬¶
　　　其九¶
戰士黄鬚立道傍自言曾射左賢王可憐孤績無人論¶
贈與青裘白馬郎¶
<pb:KR4e0150_WYG_035-17b>¶
　　　其十¶
北風吹日馬毛僵腰間角弓不可張馮君莫唱雲中曲¶
臘月雲中更斷腸¶
　　　對菊懐鄰菊子三首(己巳年/閏月)¶
舊種寒株傍吹臺重陽今嵗不曾開遥思爛熳還憐汝¶
欲比馨香恐見猜¶
　　　其二¶
睡起今晨看菊花霜枝冷蘂忽參差非時未必輸桃李¶
<pb:KR4e0150_WYG_035-18a>¶
三徑遥憐是一家¶
　　　其三¶
爾家堂閣皆隣菊秋至滿地黄金錢不信南州能暑熱¶
直將花蘂破霜天¶
　　　送吳生¶
吳子乘春東入吳飛花獻舞鳥提壺此去囑君多載酒¶
直收春色過西湖¶
　　　東園贈鮑演¶
<pb:KR4e0150_WYG_035-18b>¶
修竹南牕花北牕翠隂濃色兩無䨇隔城走馬催銀燭¶
今夜留君倒玉缸¶
　　　春日東莊要杭子¶
白首春風獨種𤓰故人常恨隔天涯今游莫憚騮行逺¶
十里柴門有杏花¶
　　　柬䨇溪方伯¶
十旬不見䨇溪子白晝看松只自眠君對紫薇誰是伴¶
相逢還似未逢前¶
<pb:KR4e0150_WYG_035-19a>¶
　　　送人之南郡三首¶
梁園千古見風流醉上任樓復謝樓相遇片言心便倒¶
腰間含笑解吳鈎¶
　　　其二¶
鼓刀朱亥本㣲寒白首侯嬴是抱闗不為千金增意氣¶
秪縁一諾重丘山¶
　　　其三¶
南陽帝里近親多岡勢盤龍繞白河便欲臨分留寳劍¶
<pb:KR4e0150_WYG_035-19b>¶
方城漢水待鳴珂¶
　　　陶子見過草亭遂以留雲名之大書刻木我亭¶
　　　　增色爰賦二詩酬陶亦兼自意¶
小構茅亭傍一松雲來雲去寂無蹤晴天戸牖濛濛濕¶
遂使人疑有臥龍¶
　　　其二¶
茅亭自得陶公筆盡日光芒動白虹山澤不煩通地氣¶
片雲時起墨花中¶
<pb:KR4e0150_WYG_035-20a>¶
　　　春日宴王孫之第二首¶
紫宫華宴敞春風密樹初花日映紅向暮酒䦨香不斷¶
始知春在綺羅中¶
　　　其二¶
廻廊曲榭稱春游綠酒紅花白玉甌借取遊絲繫西日¶
晩風吾上海棠樓¶
　　　要謝憲使南莊泛舟¶
栁塢荷塘野意寛操舟曵杖獨遊難春來欲製東山屐¶
<pb:KR4e0150_WYG_035-20b>¶
倘許花樽共謝安¶
　　　江上逢鄭南溟¶
楊子灣頭紅蓼秋水邊樓閣樹邊舟一日長風破萬里¶
為君三醉過𤓰洲¶
　　　白鼻騧¶
羽箭銀鞍白鼻騧春日徐行踏落花揚鞭突入章臺去¶
背指垂楊問酒家¶
　　　少年行¶
<pb:KR4e0150_WYG_035-21a>¶
漁陽突騎幽并兒彎弓射獵南山陲横行未遂為人下¶
意氣憑何結主知¶
　　　春遊曲¶
騮馬銀鞍金市頭都門掣電落花流揚鞭笑指胡姬肆¶
轉拂垂楊向玉樓¶
　　　其二¶
大道紅樓珠箔垂風起楊花欲暮時胡姬半醉半遮靣¶
惱殺幽州遊冶兒¶
<pb:KR4e0150_WYG_035-21b>¶
　　　絶句¶
將軍鐡騎戰金㣲八月長安盡搗衣砧聲欲落三更月¶
翡翠樓頭鴈却飛¶
　　　夀歌¶
沙溪三月杜蘭香錦浪千層碧玉光勝日賔筵開玳瑁¶
檻花飛入萬年觴¶
　　　其二¶
門對黄山第㡬峰翩翩白鶴舞青松玉童來授軒轅訣¶
<pb:KR4e0150_WYG_035-22a>¶
素女邀乘赤色龍¶
　　　松鶴夀歌¶
松裊石門千仭開天風吹鶴下瑶臺傳書為問西王母¶
别後蟠桃熟幾廻¶
　　　夷門十月歌¶
小麥青青水半陂半落不落楊栁枝囘風忽送天南雁¶
恰似春江二月時¶
　　　黄河風雪詞¶
<pb:KR4e0150_WYG_035-22b>¶
𣺌𣺌黄河風雪生雲愁海思不堪行陽春白雪非難和¶
公無渡河無限情¶
　　　異景¶
異鄉異景客中身秋雨秋煙無那春梁園八月如三月¶
笑殺桃花更笑人¶
　　　暮春佘莊¶
暇即來遊困即眠玉林長醉彩雲前春風暮起楊花亂¶
疑是梁園雪裏天¶
<pb:KR4e0150_WYG_035-23a>¶
　　　潯陽歌¶
百尺髙樓横映江江花朶朶照成䨇風波隔浦遥相喚¶
腸斷南來北去艭¶
　　　汴中元夕五首¶
花燭沈沈動玉樓月明春女大堤游空中騎吹名王過¶
散落天聲滿汴州¶
　　　其二¶
玉舘朱城栁陌斜宋京燈月散煙花門外香車若流水¶
<pb:KR4e0150_WYG_035-23b>¶
不知青鳥向誰家¶
　　　其三¶
中山孺子倚新妝鄭女燕姬獨擅塲齊唱憲王春樂府¶
金梁橋外月如霜¶
　　　其四¶
四海煙花逢上元中州行樂競千門大江不辨魚龍戲¶
珊瑚寳玦是王孫¶
　　　其五¶
<pb:KR4e0150_WYG_035-24a>¶
細雨春燈夜色新酒樓花市不勝春和風欲動千門月¶
醉殺東西南北人¶
　　　七夕¶
雲寂露凉叢蕙悲意銜情恨隔年期殘機夜歇金螢度¶
怨女啼春玉箸垂¶
　　　獄雨¶
冷雨横天八月來黒雲來徃赤雲開潯陽李白何如此¶
宋玉悲秋未是哀¶
<pb:KR4e0150_WYG_035-24b>¶
　　　其二¶
雨打潮門流海煙隨風散落鳯城前愚臣獨抱枯魚泣¶
何日金鷄下九天¶
　¶
　¶
　¶
　¶
　空同集卷三十五¶
